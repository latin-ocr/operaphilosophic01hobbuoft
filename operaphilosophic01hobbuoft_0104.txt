xcii vrrA Tuo. HOEBES.

Ipse haeres regni Carolus, comitante‘caterva
Armis clarorum et nobilitate virum,

Lutetiam venit, expectans dum tempora iniqua
Transirent, populi desineretque furor.

Tunc ego decreram De Corpore scribere librum,
Cujus materies tota parata fuit.

Sed cogor differre 3 pati tot tantaque foeda
Appom‘ jussis crimina, nolo, Dei.

Divinas statuo quam primum absolvere leges ;
quue ago paulatim, sollicitusque diu.

Namque mathematicae studiis dum Principi adessem,
Non potui studiis semper adesse meis.

Dein per'sex menses morbo decumbo, propinquae
Accinctus morti3 nec‘fugio, illa fugit.

Perfeci librum patrio sermone3 ut ab Anglis
Posset saepe meis, utiliterque legi ι

Londinoque typis celer evolat in regiones
Vicinas, notus nomine Leviathan.

Militat ille liber nunc regibus omnibus, et qui
Nomine sub quovis regia jura tenent.

Interea regem vendit Scotus, et necat Anglus 3
J us regni Carolus jamque Secundus habet,

Lutetiae residens. Vim regni turba rebellis
Occupat, et populum jam sine lege regit,

Et nomen (quamvis pauci) sibi Parliamenti
Sumens, se satiat sanguine nobilium 3

Dejiciunt mitras, nec firmant Presbyteratum ;Ἰ

Clerica nil illic profuit ambitio.

