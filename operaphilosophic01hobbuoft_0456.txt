PARS IV.

25.

Voluptas, do-
lor, appetitus,
fuga, quid sint.

1

Sin a motu per sensionem vitalis motus adjuvetur,2
disponentur partes organi ad spiritus ita regendos,
ut is motus quantum fieri potest nervorum ope
conservetur et adaugeatur. Atque hic quidem in
motu animali est conatus primus, inveniturque
etiam in embryone, qui molestiam, siquando est,
fugiens vel placida sequutus in utero matris artus
suos motu movet voluntario. Conatus autem iste
primus, quatenus ad placida experiendo cognita
dirigitur, appetitus, id est, aditio, quatenus molesta
evitantur, aversio et fuga dicitur.

Initio autem et illico ac nascuntur foetus parvuli,
pauca appetunt, pauca fugiunt destituti experi-
entia et memoria3 et propterea tantam motus
animalis varietatem non habent quantam videmus ¹
esse in adultis. Nam objecta an placitura an noss-
citura sint, sine multarum rerum cognitione sensi-
tiva, id est, sine experientia et memoria sciri non
potest3 conjectandi tamen ex aspectu rerum locus
est aliquis, et proinde quae bona an mala ipsis
futura sint nesciunt, ad ea tamen accedunt et ab
iisdem recedunt dubitantes. Postea vero tum in
iis quae appetenda et fugienda sunt, turn in usu
nervorum caeterorumque organorum ad fugienda,
aliqua et adeunda alia, paulatim prompti fiunt
assuescendo. Sunt ergo appetitus et fuga sive
animi aversio motus animalis conatus primi.

Conatum autem primum sequitur spirituum ani-
malium, quorum aliquod necesse est esse prope ad
nervorum originem receptaculum sive locum, in
nervos impulsio et rursum retractio ; quem motum
sive conatum sequitur necessario turgescentia et
relaxatio musculorum; quas denique artuum con·
tractio sequitur ct extensio, qui est motus animalis.

332 PHYsmA.

