EPISTOLA DE DICATORIA.

  

excogitatam esse primo a veteribus, sed et ipsam '⁷
nascentemque ab ipsa astronomiam, id est, physicam
coelestem a succedentibus philosophis verborum la-
queis strangulatam esse. Itaque astronomiae initium,
praeter observata, non ultra referendum esse puto
quam ad Nicolaum Copernicum, placita Pythagorae,
Aristarchi, Philolai proxime superiore saeculo re-
ferentem. Post hunc, agnito jam telluris motu,
ortaque inde difficili quaestione de descensu gravium,
cum difficultate illa certans nostris temporibus Ga-
lilaeus primus aperuit nobis physicae universae portam
primam, naturam motus. Adeo ut neque ultra hunc
computanda videatur esse aetas physicae. Postremo,
scientiam humani corporis, physicae partem utilis-
simam, in libris suis de motu sanguinis et de
generatione animalium, mirabili sagacitate detexit
et demonstravit Gulielmus Harvaeus, Regum Jacobi
Carolique medicus primarius; solus, quod sciam,
qui doctrinam novam superata invidia vivens sta-
bilivit. Ante hos nihil certi in physica erat praeter
experimenta unicuique sua et historias naturales,
si tamen et hae dicendae certae sint, quae civilibus
historiis certiores non sunt. At post hos astrono-
miam et physicam quidem universalem Joannes

I(eplerUS‚ Petrus Gassendus, Marinus Mersennus,

