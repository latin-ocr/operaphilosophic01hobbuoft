lx vrrAE HOBBIANAE AUCTARmM.

ut taceam quae in suos in fortuna non adeo lauta constitutos
testamento prudentissime dispensavit. Erga pauperes etiam
admodum liberalis, erga universos ad omnem justitiae et
humanitatis rationem accommodatus.

Quantam itaque in republica literaria tyrannidem affectant,
qui talem tantumque virum, ut humani generis pestem et
capitalem religionis omnisque civilis consortii inimicum pro-
scribunt, ejusque philosophiam tanquam pessime moratam,
impietate, injustitia, nequitia, discordia denique foetam e
manibus hominum excutere contendunt? quum interim
terantur passim Philostrati, Porphyrii, Iamblici, Luciam,
Eunapii, Rutilii, Zosimi, aliorumque Christiani nominis
hostium scripta, doctorum insuper vindiciis ornata3 neque
Alcoranum inspicere nefas esse, emissa pro sua Alcorani
editione apologia, ostendit Theodorus Bibliander, vir ut
incomparabilis doctrinae, eloquentiae, ac tribus in linguis
praestantiae, sic pietate, moribus et vita exemplar omnium, si
Gesnero Varroni Tigurino† fides adhibenda.

J ustum igitur examen subeant Hobbiana, prudenteS, aequos,
affectibus liberos experiantur judices: quod verum atque
bonum in humanos usus transferatur3 quod secius, quo minus
damnetur, non recusamus. Vis illa coelestis, quae cuncta regit
ac moderatur, universa bonis malisque variegata sustinet:
nos interim, ob quaedam quae arrideant minus, optima quaeque
de medio tollere, aequum non est. Frustra veritati ignorantiae
clypeus praefertur: diuque nimis in communem literaturae
perniciem, grassatus est importunus quorundam mos, qui,

opinionum suis adversarum gratia, doctis authoribus bellum

† In Bibliotheca.

