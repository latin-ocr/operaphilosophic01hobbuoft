xliv vrrAE HonsslANAE Auc'rARmM.

AEdis Christi decanus, nunc Episcopus oxoniensis, (quem
honoris causa nomino) quum et operis vertendi et typorum
sumptus maximam partem propriis impensis sustentaret, eam
sibi licentiam adseruit, ut quae suo adliberent animo, etsi ab
authoris mente aliena, passim intersereret3 multa autem, quae
ipsi pro affectu suo et partium studio displicerent, expurgaret.
Ob isthoc factum incredibili dolore affectus est author, et con-
taminatam historiae fidem gravissime conquestus, nihil interim
remedii impetravit.

Prae aliis autem maculis, quibus a censoria manu deturpata
est celebris illa doctorum virorum historia literaria, pessime
deformatum est elogium Hobbianum, detractis quae ab au-
thore adscriptae sunt laudibus, earumque in locum vituperiis
substitutis. Rem ipsam vero simpliciter exponere constitui,
tum ut Hobbio debitus constet honos, tum authori, quoad

fieri poterit, jus suum in integrum restituatur.

Ex H1s'r0R1A ET ANTIQUITATIBUS UmvnsssrrA'rls Oxom-
ENSJS. Edit. Oxon. 1674, lib. 2, p. 376 et 37 7.
Thomas Hobbius‚ vulgo Hobbes, Westportae in Malmes-
buria oppido mercatorio Wiltonienses inter, natus quinto
Aprilis anno 1588. Literis Latinis et Graecis initiatus, in
hanc† aulam admissus est anno 1603, ubi operam impendens
studiis philosophicis, admissus fuit ad lectionem cujuslibet
libri logices 5 Feb. 1607. Post quem gradum quadragesi-
malibus determinationibus completum, in clientelam simul et

familiam D. Gulielmi Cavendish, Baronis de Hardwick,

† Aulam Magdalensem.

·< „ -τε

