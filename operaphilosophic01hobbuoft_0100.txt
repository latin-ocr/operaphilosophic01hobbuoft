lxxxviii νιΤΑ ΤΗο. nonnus.

 

Pars erat illa meae multo dulcissima vitae,
Et nunc saepe mihi somnia grata facit. > 5¹·

Ille per hoc tempus mihi praebuit otia, libros
Omnimodos studiis praebuit ille meis.

Vertor ego ad nostras, ad Graecas, atque Latinas
Historias3 etiam carmina saepe lego.

Flaccus, Virgilius, fuit et mihi notus Homerus,
Euripides, Sophocles, Plautus, AristophaneS,

Pluresque3 et multi Scriptores Historiarum:
Sed mihi prae reliquis Thucydides placuit.

Is Democratia ostendit mihi quam sit inepta,

Et quantum coetu plus sapit unus homo.
Hunc ego scriptorem verti, qui diceret Anglis,
Consultaturi rhetoras ut fugerent.
Urbes externas eadem per tempora vidi,
Germanas, Francas, Ausoniasque adii,
Mox Dominum morbo devictum vita reliquit,
Extremo (ut credas) sed reditura die.
Ante tamen fecit mihi ne servire necesse
Esset, qui modice vivere suetus eram. ’
Deinde domo placita nimium neglectus abivi‚
Parisiisque moror mensibus octodecim.
Inde mei Domini revocor praeceptor ut essem
Nat03 Devoniae tunc Comes ille fuit.
Hunc Romanarum sensus cognoscere vocum ;
J ungere quoque decet verba Latina modo3
Fallere quaque solent indoctos rhetores arte3

Quid facit orator, quidque poeta facit3

