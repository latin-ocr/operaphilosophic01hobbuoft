PARS 1V.
30.

Cur uri-

natores aquae,
eui se immer-
gunt, non sen-
tiunt pondus.

418 PHYSICA.

differentiae sunt l, 3, 5, 7, &c. id est, numeri ab
unitate deinceps impares.

Contra gravitatis causam allatam, nempe aeris
superioris impulsum, objicietur fortasse, quod
grave etiam in fundo collocatum alicujus tubi
concavi ferrei vel adamantini, inverso fundo des-
censurum esse3 fieri tamen non posse ut aer
superior ipsum depellat, multoque minus ut motum
ejus acceleret. Considerandum autem est, hujus-
modi tubum vel cavernam esse non posse, quae
non ipsi terrae innitatur, innixumque una cum
terra motu hoc aerem rejiciente circumferatur.
Quo facto, fundus tubi pro superficie erit terrae,
aeremque imum excutiens faciet ut aer summus
grave in summo tubo positum, eo modo qui supra
explicatus est, depellat.

6. Cum tanta sit quantam experimur aquae
gravitas, quaesitum est a nonnullis, qui fieri potest,
ut urinatores in quantamcunque profunditatem
aquae se immergant, incumbentis tamen sibi aquae
molis pondus nunquam sentiant? Cujus rei causa
videtur esse haec: quod unumquodque corpus quo
gravius est, tanto deorsum tendit conatu majore.
Sed corpus humanum mole aquae, quae ipsum
magnitudine aequat, gravius est. Est ergo corporis
humani, quam aquae, conatus deorsum major. Et
quia omnis conatus motus est, feretur etiam versus
fundum motu velociore corpus humanum, quam
tantundem aquae. Major ergo est reactio fundi3
et conatus sursum par conatui deorsum, sive pre-
matur aqua ab aqua, sive a corpore, quod sit aqua
gravius. Itaque a paribus oppositis conatibus,
conatus aquae uterque tollitur, et proinde premere
urinatorem non potest.

