T. HOBBES MALMESBURIENSIS

VITA.

THOMAs HOBBES, natus Aprilis 5, 1588, Malmesburiae, agri
Wiltoniensis. Literis Latinis et Graeeis initiatus, annum
agens decimum quartum, missus est Oxonium, ubi per quin-
quennium mansit, operam impendens studio logicae et physicae
Aristotelicae. Cum annum ageret vicesimum, commendatus
ab amicis, Oxonio relicto, recepit se in domum Domini
Gulielmi Cavendish, Baronis de Hardwick, et (paulo post)
Comitis Devoniae ; ubi filio ejus primogenito, adolescentis ibi
fere coaetaneo, servivit3 placuitque tum filio tum patri, tem-
perans, sedulus, hilaris. Anno sequente, cum domino suo in
urbe perpetuo fere degens, quod didicerat linguae Graecae et
Latinae, magna ex parte amiserat. Deinde per Galliam et
Italiam peregrinantem dominum sequutus, gentium illarum
linguas eousque didicit, ut intelligere eas mediocriter potuerit.
Interea† Graecam et Latinam linguam paulatim perire sibi
sentiens, philosophiam autem logicamque (in quibus praeclare
profecisse se arbitrabatur) viris prudentibus derisui esse videns,
abjecta logica et philosophia illa vana, quantum temporis
habebat vacui, impendere decrevit linguis Graecae et Latinae.

Itaque cum in Angliam reversus esset, historicos et poetas

† Vide Aut. a WVood. Hist. Antiq. Oxon. lib. ii. p. 376.

