v1rAE HOBBIANAE AucTAmuM, xxxvii

Hoc tanto praesidio orbatus Hobbius, Romanae ecclesiae,
spiritualis monarchiae, satellitum metu correptus est, quorum
odium implacabile sese merito incurrisse senserat, ob detectas
in Lem‘athane ecclesiasticorum technas, regni tenebrarum
dolos, et pontificis Romani potestatem malis artibus occupatam,
qua in civilis potestatis jura involando, qua simplici ac impe-
ritae plebeculae sanctis praestigiis illudend03 quare Parisiis se
minus tutum judicans, media hyemis tempestate aufugiens, in
patriam se contulit3 cujus itineris molestiis fatigatus jam
senex plus quam sexagenarius, diuturnam stomachi aegritu—
dinem contraxit3 adhibitis nihilominus debitis medicinae
auxiliis, pristinam tandem valetudinem recuperavit.

Annum 1652 Londini insumpsit, urbe celebri et copiosa,
liberalissimis studiis eruditissimisque hominibus affluente,
quorum assidua consuetudine et quotidianis colloquiis frue-
batur. Inter quos eminebant Gulielmus Harveus, M.D.,
Caroli primi medicus primarius, circularis sanguinis motus
inventor, qui et postea moriens, anno 1657, (aetat. 80) in
amicitiae testimonium, aliquot librarum Anglicarum summam
ipsi testamento legavit: Joannes Seldenus, J. C., polyhistor,
antiquitatis, historiae et linguarurg orientalium cognitione
celeberrimus: Jo. Vaughan‚ J.C., postea in Banco Commu-
nium Placitorum supremus Angliae justitiarius: Abrahamus
Cowleius, vir omnibus numeris poeticis, quod veterum n'ulli
contigit, perfectissimus, qui etiam Hobbium immortali carmine
Pindarico celebravit: nec omittere fas est Carolum Scarbur-
gium, M.D., mathematices cognitione et medicinae praxi
clarrissimurn.

Anno 1653 in Devoniensium Comitum familiam, securum

