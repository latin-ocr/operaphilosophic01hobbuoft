PARS 1v.â€™
30.

De causa
virtutis
magneticae.

428 , PHYSICA.

terrae visceribus concrevit magnes, motum sive
conatum a natura sua, per lineam prae brevitate
invisibilem, habere, ut modo dictum est de gagate,
reciprocum, una erit in utroque lapide attractionis
causa. Ea jam causa quo modo et ordine ope-
randi attractionem efficit, quaerendum est. Scimus
per vibrationem, id est, per motum super eandem
rectam reciprocum, fieri ut una lyrae chorda pulsa,
alia moveatur vibratione simili, modo similem
habeat tensionem. Scimus etiam faeces arenulas-
que in fundo vasis subsidentes, motu summae aquae
baculive agitatione forti et reciproco a fundo, ex-
citari. Quid ni igitur et motus reciprocus partium
magnetis, simile quippiam faciat in movendo ferro?
Siquidem enim in magnete motus reciprocus sive'
itus reditusque partium supponatur, sequetur inde
similem motum propagari per aerem usque ad fer-
rum, ideoque ipsi ferro et singulis ejus partibus
ituum redituumque easdem inesse vices. Sequetur
autem hinc aerem, qui erat inter lapidem et sermm
intermedius, paulatim exterminari. Exterminato
autem aere, corpora magnetis et ferri necessario
conjunguntur. Causa ergo possibilis quare et
magnes ferrum, et gagates paleas ad se attrahunt,
est motus partium corporis trahentis super ean-
dem rectam vel per lineam ellipticam reciprocus,
quando in tracti natura motui tali nulla est re-
pugnantia.

Quare autem magnes, si> subere fultus aquae
libere supernatet, in quocunque situ positus collo-
cabit se ita in plano meridiani, ut quae quiescentis
ipsius puncta polos terrae spectant uno tempore,
eadem eosdem polos quovis alio tempore respicient,
causa esse potest, quod motus, quem diximus parf >

