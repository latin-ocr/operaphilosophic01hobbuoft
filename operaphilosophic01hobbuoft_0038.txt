XXVl VITAE HOBBIANAE A-UCTARIUM.

rum patroni ac Maecenatis. Tanto itaque dolori cum solatium
inveniri vix posset, diverticulum saltem quaesivit Hobbius3
quare relicta patria in Galliam profectus est, conditionem
ferente nobilissimo viro Gervasio Clifton,*‘ (antiqua est et ⁴
summe generosa eo nomine in agro Nottinghamiensi familia)
ut filio, peregre ituro, adesset itineris simul dux et studiorum
informator. Illo tempore annum jam quadragesimum praeter-
vectus, Euclidi operam dare coepit, non tam demonstrationum
materia allectus, quam perspicuitate, certitudine, et indivisa
rationum serie delectatus. Non enim mathematicas artes ad·
miratus est vir perspicacissimus, ob laterum et angulorum
affectiones, aut numerorum, linearum, superficierum, corpo-
rumve mutuas inter se proportiones (de homogeneis intelligo
quantitatibus) subtiliter indicatas : quippe istiusmodi omnia a
communi vita remotiora facile animadvertit3 licet ad praxin
relata, usus non adeo contemnendi: sed quod methodo ipsis
propria intellectus ad rerum cognitionem optime duceretur,
atque difficilia inveniendi, vera asserendi, falsa redarguendi
certissima ratione imbueretur. Quare illi viae ad scientias in
posterum promovendas insistere decrevit; pertaesus philosophiae
vulgaris, quae infidis principiis male compaginatae, notiones ita
superstruxerat, ut tota aedificii moles ruinam factura palam
videretur 3 cum interim artes illae mathematicae certis, etin
experientia communi fundatis principiis innixae, multa in lucem
inventa protulissent, humano generi utilia, sibi ipsis gloriosa.
Dolendum tamen nobile hoc ingenium, eodem quo et magnum
Scaligerum infortunio laborasse, quod mathematicis studiis,

quae nisi in teneris animis altas radices vix agunt, serius paulo

* Vide Thoroton Antiquitates Nottiughamicas.

 

