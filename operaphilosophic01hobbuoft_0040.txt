xxviii vlrAE nonnuNAE AUCTARIUM.

et antimonio foetae, et subterranei specus, quorum unus
(honorem praefi‘zbor) Diaboli podex nominatur, de quo, sive
veri ignorantia, sive mentiendi libidine, multa fabulosa circum-
feruntur.

Anno 1634 cum domino in Galliam transiit, ubi Parisiis
degens, praecipuam naturali philosophiae promovendae operam
impendit. Quum autem ex iis quae longo rerum USU, atque
acri mentis studio compererat, animo alte defixa insedisset
sententia, in natura omnia mechanice fieri, et ex una materia,
variis motuum generibus et mensuris agitata, universa rerum
phaenomena exurgere, tam quoad animalium sensationes,
quam caeterorum corporum affectiones3 ideo naturae motus
indagandae ante omnia incubuit, communicatis assiduo cogi-
tatis cum Marino Mersenno, ex Minimorum ordine, viro
eximie bono, docto, curioso3 et in illustrandis scientiis parario
et proxeneta indefesso3 qui etsi propriis scriptis inventisque
non exiguam sibi laudem comparaverit, tamen in acuendis
aliorum ingeniis, et faciliori reddendo commercio philosophico,
caeteros hujus saeculi omnes superavit.

Posthaec Hobbius in Italiam profectus, Pisis quotidiana
consuetudine usus est Galilei Galilei Lyncei, Mediceorum
syderum et solarium macularum inventione clari3 qui etsi
prae aliis ad res astronomicas impetu quodam ferebatur, in
philosophia tamen naturali magna cum laude versatus est, et
in naturam motus (cui fidem faciunt scripta cedro dignissima)
supra antiquos longissime penetravit. Amicitiam inter ipsos
conciliavit idem studiorum cursus, et summa morum ac tem-
peraturae similitud03 quae fortasse communis infortunii causa,
ut uterque acerrimis Ecclesiasticorum censuris vexaretur ; quo

jure, quave injuria, non est meum pronunciare.

 

