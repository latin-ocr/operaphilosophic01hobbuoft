 

 

AD LECTOREM

PRAELOQUIUM.

Vmomnu, virtute doctrinaque illustrium, institutam vitae
rationem posteris innotescere, rei literariae atque publicae
plurimum interest. Quare optime de humano genere meru-
isse censendi sunt, qui antiquorum vitas scriptis tradiderunt}
quam quidem provinciam obiisse veteres illi, majori cum
veritatis studio et fide meliore, quam in contexendis divorum
historiis scriptores ecclesiastici, haud iniquis rerum arbitris
â€™ jure videantur. Multifaria porro scriptorum turba (inter
quos nonnulli 'satis feliciter) recentioris aevi literatorum

memoriam posteritati commendavit.

Inter summa autem scientiarum lumina et ornamenta, quae
saeculum hoc magnorum ingeniorum feracissimum in lucem
protulit, clarissimum emicuit ingenium Tuomffi HOBBES
Malmesburiensis, viri supra communem mortalium sortem
longissime evecti, in quo natura parens nondum effoeta eximii

cujusdam nixus specimen ostentare decrevit.

