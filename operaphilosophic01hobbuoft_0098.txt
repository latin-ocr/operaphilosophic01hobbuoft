lxxxvi vrrA Tno. HOBBES.

Praemia virtutis populo dedit ille, propinquos
Sanguine Danorum qui madefecit agros:
Huc et ab Aldhelmo† deducta est musa Latina,
Hic habuit primam lingua Latina scholam.
Non est ut patriae pudeat3 sed tempus iniquum
Conqueror, et mecum tot quoque nata mala.
Fama ferebat enim diffusa per oppida nostra,
Extremum genti classe venire diem.
Atque metum tantum concepit tunc mea mater,
Ut pareret geminos, meque metumque simul.
Hinc est, ut credo, patrios quod abominor hostes,
Pacem amo cum musis, et faciles socios.
Disco loqui quatuor, totidem legere, et numerare,
Non bene praeterea fingere literulas.
Sex annis ad verba steti Graecae atque Latinae,
Et decimo quarto mittor ad Oxonium.
Huc Magdalenae veniens admittor in aulam,
Inque ima logicae classe locatus eram.
Et praelectori cum primis sedulus adsum3
Is licet imberbis cum gravitate. legit,
Barbara, celarent, darii, ferio, baralypton,
Hos, dicebat, habet prima figura modos.
C'oesare, camestres, festino, baroco, darapti,
Haec etiam totidem stat variata modis.
Felapton, disamiS, datis& bocardo, serison‚

Sunt rursus totidem legitimique modi.

† Vide de ipso Bedae stt. Ecclesiasticam3 Gul. Malmesburiensem; Matth,
Westmonasteriensem3 Baronii Annalem Balaeum et Pitsaeum de Script. Any-
lim,- Fr. Godwin de Praesul. Auyl. et alios omittam. Obiit anno 709, nonnulla

ejus opuscula habentur in Bibliotheca Patrum et apud Henr, Canisium in Antiq.
Lect. tom. v.

